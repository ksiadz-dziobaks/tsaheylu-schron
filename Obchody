obchody

dawno dawno temu, za górami, za lasami, wydarzyło się coś takiego, co do dzisiaj obchodzimy. Świętujemy, obchodząc to coś, jak gdybyśmy tylko dookoła tego czegoś mogli chodzić - jak wokół rzeźby w muzeum - nie mogąc dotknąć tego hologramu. Wypełniamy w taki sposób przestrzeń sobą, z której - wtedy- znienacka znikali oni. My jesteśmy ludzie, ich podobno nie-ludzi nagle zabrakiwało: wielokrotnie, w kółko to powtarzano. Oni dalej się pojawiali i znikali, pojawiali i znikali. Nieludzko uparci. Żółte kółka.

To jest to, co się wszystkim razem w głowie nie mieści i faktycznie trudno to zmieścić. trudno było i trudno jest. gdybym powiedział, że żyrafy spod jednej akacji zaczęły znikać, bo tak postanowiły żyrafy spod drugiej akacji, które też później zniknęły, bo tak zadecydowały żyrafy spod innych akacji i tylko te mogły nie zniknąć bo miały rację w sprawie znikania, zaś żyrafa zajmująca się wcześniej znikaniami pojedynczych żyraf miała zniknąć te spod drugiej akacji na polecenie żyraf spoza pierwszej i drugiej akacji i potem ta żyrafa stała się kategoryczną przeciwniczką znikania, to nikt by mi nie uwierzył. 

Gdybyśmy zaczęli poznawać alfabet od niemego „h”, nie dociekając jaka jest pierwsza litera alfabetu ani kolejne przed tą omawianą, nie moglibyśmy wymówić słowa żyrafa. A pierwsza zniknięta żyrafa miała rodzeństwo, które to zniknięcie spowodowało i potem się nie przyznało, bo wiedziało, że postąpiło źle. Za to, że zniknęło rodzeństwo, okłamało tatę i nie przyznało się do złego postępowania, tylko próbowało je zniknąć, jak gdyby go nie było - dostało naganę i zapłonęła wstydem. żadna inna żyrafa nie mogła zniknąć żyrafy, która zniknęła tę pierwszą.
Aha, to jest to a!

Czym zatem ą będzie?


nihil obstat bitches, everybody imprimatur
